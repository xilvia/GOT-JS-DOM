Feladatodként a Trónok harca karaktereit, illetve a karakterek adatait kell egy adatbázisban tárolnod. Így bármikor rákereshetsz kedvenc hősöd képére, házára, rövid történetére.
Az adatbázis a 3. évad elejéig tartja nyílván az adatokat, szóval nincs spoiler veszély, hacsak nem még kimaradt az életedből a sorozat.
A karakterek adatait egy weboldalon is meg kell jeleníteni, ehhez különböző funkciókra is szükség lesz.
Minden file, amire szükséged van, ebben a mappában található. Ez a mappa lesz, amiben dolgozni fogsz.
Git
Első lépésként hozz létre egy lokális repot a kiinduló mappádban.
Ezután hozz létre egy GitHub repot az alábbi néven: Vezetekneved-Keresztneved-BasicExam
Ebbe a remote repoba pushold mindig a változtatásokat. A végén a repo tartalma lesz értékelve.
Alapkövetelmények
•	Szematikus html elemek használata kötelező!
•	Valid html markup legyen!
•	A css class elnevezések a BEM metodika szerint történjenek!
•	A css tulajdonságok ABC sorrendbe legyenek rendezve!
•	Nem lehet ESLint hiba (airbnb konfiguráció)!
•	A Clean coding szabályait tartsátok be!
•	Legyen- master, develop és külön feature branch. Ha kell legyen bugfix branch!
Frontend feladatok
1.	Html és css segítségével hozz létre egy hasonló elrendezésű oldalt! 
2.	Használd a font mappában lévő betűkészleteket!
 
3.	Az ÉLŐ karakterek profilképe, és alatta a nevük legyen megjelenítve. Mivel ez összes 48 karakter lesz, ezért pontosan 6 sorod legyen, soronként 8 karakterrel. (A képen látható középen lévő gappel ne foglalkozz). A képek útvonala ott a json objektumban.
A térkép a „site” nevű mappában található az „assets”-en belül.
A házak ikonja a „houses” mappában található az „assets”-en belül.
4.	A karakterek megjelenítése név szerint rendezve történjen!
5.	Amennyiben egy karakter nevére rákattintok a jobb oldali sávban jelenjen meg a nagyobb méretű, filmből kivett képe, a karakter neve, a házának a címere (ha van), és a rövid leírása.
 
6.	Amennyiben a keresőmezőbe beírok egy nevet (teljes nevet, kis-és nagybetű különbség nem számít), akkor az adott nevű karakterről jeleníti meg az adatokat.
Amennyiben nincs ilyen név, kiírja: „Character not found”.
Plusz:
1.	Font awesome vagy egyéb ikonok használata a keresőmezőnél!
2.	A karakterek képei/nevének szövege legyen valamilyen effekttel ellátva amikor fölé viszem a kurzort.
3.	A karakterek képei/nevének szövege legyen valamilyen effekttel ellátva amikor az adott karakter van kiválasztva!
4.	Legyen responsive a megjelenés!
